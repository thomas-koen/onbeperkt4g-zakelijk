---
layout: post
title:  "Alles wat je moet weten over ISO 27001 certificering"
date:   2023-12-20 8:43:02
image: '/assets/images/iso-270001-artikel.jpg'
hero_image: /assets/images/iso-270001-artikel.jpg
hero_height: is-large
published: true
permalink: alles-over-iso-27001-certificering
show_sidebar: true
---

**ISO 27001 is een wereldwijd erkende norm op het gebied van informatiebeveiliging. Hiermee toon je als bedrijf aan dat je op een veilige manier omgaat met belangrijke gegevens, zoals persoonsgegevens.**

## _Wat is ISO 27001?_

Met een [ISO 27001 certificering](https://www.digitrust.nl/certificeren/iso-27001-certificering/) toon je aan dat jouw informatiebeveiliging op orde is. Met deze certificering laat een bedrijf zien dat zij een systeem hebben opgezet of in gebruik hebben genomen om de risico's die komen kijken bij het beheren van persoons- en/of bedrijfsgegevens te managen. Bij risico's kan je denken aan online hackers die persoonsgegevens stelen en andere vormen van digitale inbraak.

Bij ISO 27001 draait alles om een paar belangrijke kenmerken van informatiebeveiliging: beschikbaarheid, integriteit en vertrouwelijkheid. Gegevens mogen alleen voor bevoegde gebruikers beschikbaar zijn, je data moet correct, betrouwbaar en authentiek zijn en de gegevens die je gebruikt als organisatie moeten privé zijn.

## _ISO 27000-serie_

De ISO 27001 norm maakt deel uit van de grotere ISO 27000-serie. Deze serie is internationaal ook bekend als _ISMS family_, _ISO27K_ of ISO/IEC _27000_.

De ISO-27000 serie omvat een breed scala aan normen voor informatiebeveiliging. Deze normen zijn gepubliceerd door zowel de _International Organization for Standardization_ als de _International Electrotechnical Commission_.

## _Voor wie is ISO 27001 bedoeld?_

ISO 27001 is nuttig voor alle organisaties die willen aantonen dat zij maatregelen hebben genomen en een systeem hebben opgezet voor het zorgvuldig beheren van gevoelige informatie en gegevens. Dit aantonen kan waardevol zijn voor het vertrouwen van stakeholders, zoals klanten en leveranciers. Uiteraard is het niet alleen waardevol voor stakeholders, maar ook voor de organisatie zelf. Één kleine fout kan een organisatie duur komen te staan. Met een ISO 27001 certificaat creëer je bewustwording van medewerkers rondom informatiebeveiliging en cybercriminaliteit.

Daarnaast kan je jouw organisatie op deze manier ook onderscheiden van de concurrentie.

De internationale standaard helpt bedrijven op een gestructureerde en veilige manier om te gaan met informatiebeveiliging. Essentieel voor elke organisatie met een plek in de online wereld.

## _Waarom is ISO 27001 belangrijk?_

Elke dag neemt cybercriminaliteit toe en er ontstaan voortdurend nieuwe (online) bedreigingen. Een datalek van persoonsgegevens, een DDOS-aanval of andere cybercriminaliteit, zoals phishing-mailverkeer, kan grote gevolgen hebben voor een organisatie en alle betrokkenen. Deze risico's onder controle houden blijft een dagelijkse uitdaging voor veel organisaties. ISO 27001 certificering maakt organisaties risicobewust en motiveert ze om proactief te werken aan zwakke punten door deze snel te identificeren en daarna direct aan te pakken.

## _ISO 27001 certificaat behalen_

Een ISO 27001 certificaat krijg je altijd voor drie jaar uitgereikt. Om dit certificaat te behalen, moet je 114 unieke beheersmaatregelen implementeren. Om te laten zien dat je aan deze beheersmaatregelen voldoet, laat je dit zien aan een team van externe auditors. Deze auditors komen vervolgens jaarlijks terug en verwachten dan uiteraard dat je nog steeds aan deze normen voldoet. Voldoe je hier niet meer aan? Dan bestaat de kans dat je certificaat wordt teruggetrokken.

Een ISO 27001 certificaat behalen hoef je gelukkig niet alleen te doen. Er zijn genoeg bedrijven, zoals [https://www.digitrust.nl/](https://www.digitrust.nl/), die je stap-voor-stap persoonlijk begeleiden in dit proces.